---
title: Microsoft Identity Manager 2016 | Microsoft Identity Manager
description: "Ismerje meg, hogy a MIM 2016 hogyan működik, és hogyan kínál biztonságosabb és kényelmesebb identitáskezelési környezetet a felhőben és helyszíni környezetben egyaránt."
keywords: 
author: kgremban
manager: femila
ms.date: 06/27/2016
ms.topic: article
ms.prod: identity-manager-2015
ms.service: microsoft-identity-manager
ms.technology: security
ms.assetid: ccdd8a9f-02da-440a-81a8-354800dcd2a8
ms.reviewer: mwahl
ms.suite: ems
translationtype: Human Translation
ms.sourcegitcommit: 9e5f51d5ca731b3564b8262db0f4cddeb850231a
ms.openlocfilehash: 5247cce895344ac6148b735fe550eb16c39103c7


---

# Microsoft Identity Manager 2016
A Microsoft Identity Manager (MIM) 2016 a FIM 2010 R2 identitás- és hozzáférés-kezelési képességeire építkezik. Elődjéhez hasonlóan a MIM a szervezeti felhasználók, hitelesítő adatok, házirendek és hozzáférési jogosultságok kezelésében nyújt segítséget.  A MIM 2016 emellett hibrid funkciókat és az emelt szintű hozzáférések felügyeletére szolgáló képességeket biztosít, és új platformokat is támogat.

A Microsoft Identity Manager jelen verziója olyan új funkciókat biztosít, mint például a Privileged Identity Manager vagy a REST API-alapú hozzáférés támogatása a Tanúsítványkezelőben. A Tanúsítványkezelő már támogatja a többerdős topológiákat, megújult eseményeket és hibaelhárítási képességeket kínál, a Windows Áruházból pedig letölthető egy alkalmazás a virtuális intelligens kártyák és a tanúsítványok életciklusának kezelésére. Az önkiszolgáló funkciók között már elérhető a fiókok zárolásának feloldása, valamint egy többtényezős hitelesítési kapu is a jelszóváltoztatáshoz.

## Hibrid környezet
A Microsoft Identity Manager 2016 az Azure-ral együttműködve a teljes környezet felett ellenőrzést biztosít. Az Azure hibrid jelentéskészítési funkciói révén a felhőbeli és a helyszíni adatok egy helyen jeleníthetők meg. Emellett az önkiszolgáló jelszó-változtatási portál már támogatja az Azure Multi-Factor Authentication (MFA) többtényezős hitelesítési szolgáltatást is.

## Privileged Identity Management
A Privileged Identity Management a bizalmas erőforrások ideiglenes, feladatalapú elérhetőségének biztosításával segíti a rendszergazdai hozzáférés szabályozását és kezelését. Ez azt jelenti, hogy épp csak a szükséges mértékű engedélyeket adhat a felhasználóknak, ami csökkenti a veszélyét annak, hogy egy kibertámadó esetlegesen teljes rendszergazdai hozzáféréshez jusson. A Privileged Identity Management emellett képes kinyerni és elkülöníteni a rendszergazdai fiókokat a meglévő Active Directory-erdőkből.

A MIM támogat egy helyszíni Privileged Identity Management megoldást az Active Directoryk kezeléséhez. Bevezető útmutatóját [A Privileged Access Management használata](/microsoft-identity-manager/pam/privileged-identity-management-for-active-directory-domain-services) című cikk tartalmazza.



<!--HONumber=Jun16_HO5-->


